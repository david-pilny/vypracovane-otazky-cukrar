# **Koření**  

<br />
<a href="/pdf/suroviny/koreni.pdf" download>
  📝 Stáhnout PDF
</a>

## **Charakteristika**  
Koření jsou čerstvé nebo sušené části tropických i domácích rostlin. Jejich charakteristickou chuť a vůni určují silice, oleje a alkaloidy. Výživová hodnota koření je zanedbatelná, využívá se především pro chuťové vlastnosti a podporu trávení díky dráždivým účinkům.  

## **Dělení koření**  

### **Podle složení**  
- **Jednodruhové** – obsahuje pouze jednu rostlinu.  
- **Směsi koření** – kombinace více druhů bez přidání dalších látek (např. perníkové koření).  
- **Kořenicí přípravky** – obsahují kromě koření i sůl, zeleninu, houby, glutamát sodný apod.  

### **Z hlediska výživy**  
- **Prospěšné** – např. čerstvé nebo sušené natě.  
- **Neškodné** – neobsahují dráždivé látky, ale mají výrazné aroma (např. vanilka, skořice).  
- **Silně dráždivé** – obsahují dráždivé alkaloidy (např. pepř, pálivá paprika).  

### **Podle části rostliny**  

- **Z podzemních částí**:  
  - zázvor (CV – zázvorky)  
  - kurkuma  
  - puškvorec  

- **Z kůry**:  
  - skořice – je to usušená kůra skořicovníku cejlonského (kvalitnější) nebo skořicovníku čínského. Používá se buď celá nebo mletá. Barva usušené kůry je žlutohnědá až červenohnědá. Má příjemnou vůni, nasládlou kořeněnou chuť.  
    - (CV – dezerty, koláče, sušenky, pečivo, nápoje, ochucování těst)  

- **Z listů a celých rostlin**:  
  - bobkový list, majoránka  
  - tymián (CV – výroba perníku)  
  - citronela (CV – cukrářské výrobky)  
  - máta (CV – moučníky, čokolády, likéry, saláty)  
  - meduňka (CV – dorty s jogurtovou/tvarohovou polevou)  
  - bazalka, šalvěj, estragon, rozmarýn, saturejka, oregáno  

- **Z květů a květních součástí**:  
  - hřebíček (CV – perníkové koření, aromatizace náplní a kompotů)  
  - kapary  
  - šafrán (CV – moučníky a těsta)  

- **Z plodů a semen**:  
  - **Vanilka** – fermentované plody vanilovníku plocholistého.  
    - **Úprava za sucha (mexický způsob)** – tobolky se nechávají zavadnout, pak se střídá slunění a pocení. To se opakuje několik týdnů. Fermentací se mění barva tobolek na hnědočernou, vanilin vykrystalizovává na povrchu a vanilka dostává charakteristickou vůni.  
    - **Úprava mokrou metodou (oblasti Indického oceánu)** – sklizené tobolky se ponoří na několik sekund do 80-100°C horké vody, poté následuje fermentace stejná jako u mexického způsobu. Doba fermentace je kratší (4-7 dní).  
    - (CV – ochucování zmrzlin, náplní a krémů, výroba likérů)  
    - V současnosti je vanilka nahrazována synteticky připraveným vanilínem.  
  
  - **Muškátový oříšek a květ** (CV – náplně, těsta)  
  - **Kmín** (CV – slané tyčinky, pečivo)  
  - **Nové koření, fenykl, anýz, badyán, kardamom** (CV – perníkové koření)  

V cukrářské výrobě (**CV**) se používá převážně mleté koření bez vad a škůdců.

