# Tvaroh

<br />
<a href="/pdf/suroviny/tvaroh.pdf" download>
  📄 Stáhnout PDF
</a>


## Charakteristika  
Tvaroh je mléčná bílkovina kasein, získaná ze sraženého mléka.  
Kasein se nachází v mléce ve formě koloidního roztoku a sražením mléka se vyloučí v pevné formě (tvarohovina).  

Tvaroh je bílá až krémová hmota, která může mít vláčnou nebo tvrdou konzistenci. Chuť je sladká nebo mírně mléčně nakyslá, bez cizích vůní a příchutí.  

## Druhy  

### Podle způsobu výroby  
- **Měkký tvaroh**  
- **Tvrdý tvaroh**  

### Podle obsahu tuku v sušině  
- **Tučný tvaroh** (min. 38 % t. v s.)  
- **Polotučný tvaroh** (min. 15 % t. v s.)  
- **Nízkotučný (jemný) tvaroh** (min. 5 % t. v s.)  
- **Odtučněný tvaroh** (méně než 5 % t. v s.)  

### Další druhy tvarohu  
- Tvrdý tvaroh na strouhání  
- Tvaroh pro pekaře  
- Tvarohové krémy  
- Šlehaný tvaroh  
- Tvarohové dezerty (Termix, Bobík, Pribináček, Lipánek …)  

## Výroba  

### Tvrdý tvaroh  
Vyrábí se z pasterovaného mléka zkysaného buď samovolně, nebo přidáním bakterií mléčného kvašení.  

1. Při **teplotě 20°C** se mléčný cukr mění na kyselinu mléčnou.  
2. Po dosažení požadované kyselosti se mléko zahřeje na **35°C**.  
3. Kyselina mléčná vysráží kasein na chuchvalce tvarohu.  
4. Oddělí se syrovátka a tvaroh se lisuje na obsah sušiny **32 %**.  
5. Balí se do spotřebitelských obalů.  

### Měkký tvaroh  
Vyrábí se z pasterovaného mléka s přídavkem smetanového zákysu a syřidla.  

- **Syřidlo** obsahuje enzym **chymosin**, který sráží mléčnou bílkovinu bez zkysání mléka.  

#### Výrobní metody:  
- **Klasická metoda** – po vysrážení se tvarohovina vypouští do pytlů a lisuje se na sušinu **25 %**.  
- **Moderní metoda** – syrovátka se odděluje filtrací nebo odstředěním na sušinu **17–23 %**.  

Poté se tvaroh vychladí, tvaruje a balí.  

## Použití v cukrářské výrobě  
- **Tvrdý tvaroh** – výroba moučníků (lívance, bavorské vdolečky …).  
- **Měkký tvaroh** – tvarohové pomazánky, těsta, náplně do kynutých výrobků a tvarohových řezů.  

## Výživová hodnota  

Tvaroh je bohatý na:  

- Lehce stravitelné bílkoviny  

- Vápenaté soli  

- Fosforečné soli  

- Mléčný tuk  


Tyto živiny podporují:  

- Růst  

- Nervovou soustavu